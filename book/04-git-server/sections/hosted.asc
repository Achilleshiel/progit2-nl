=== Hosting oplossingen van derden

Als je niet al het werk wilt verzetten wat samenhangt met het opzetten van je eigen Git server, heb je een aantal
opties om je Git projecten te laten hosten op een site van een externe partij die zich hierop volledig heeft toegelegd.
Als je dit doet geeft dit je een aantal voordelen: een hosting site is over het algemeen snel opgezet en het is
eenvoudig om hierop projecten te beginnen, er komt geen server onderhoud of bewaking bij kijken.
Zelfs als je je eigen interne server opzet en draait, wil je misschien toch een openbare hosting site voor je open
source code gebruiken - het is over het algemeen makkelijker voor de open source gemeenschap om je te vinden en je
ermee te helpen.

Vandaag de dag heb je een groot aantal hosting opties waaruit je kunt kiezen, elk met verschillende voor- en nadelen.
Om een recentelijk bijgewerkte lijst te zien, kijk even op de GitHosting pagine van de hoofd Git wiki op https://git
 .wiki.kernel.org/index.php/GitHosting[]

We zullen het gebruik van GitHub tot in detail bespreken in <<_github>>, daar dit zo'n beetje de grootste Git host is
die er is en je waarschijnlijk toch in aanraking zult komen met projecten die daar gehost worden; maar er zijn nog
tientallen waar je uit kunt kiezen als je niet je eigen Git server wilt inrichten.