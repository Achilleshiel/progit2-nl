=== Git in Visual Studio

(((Visual Studio)))
Vanaf Visual Studio 2013 Update 1, hebben Visual Studio gebruikers een direct in hun IDE ingebouwde Git client.
Visual Studio heeft al een hele tijd functionaliteit om te integreren met versie beheer, maar deze was gericht op
 gecentraliseerde systemen die bestanden blokkeren, en Git pastte niet goed in deze werkwijze.
De Git ondersteuning van Visual Studio 2013 is gescheiden opgezet van deze oudere functionaliteit, en het resultaat
 is een veel betere aansluiting tussen Studio en Git.

Om de functionaliteit te starten, open een project die wordt beheerd met Git (of type gewoon `git init` in een
 bestaand project), en selecteer View > Team Explorere in het menu.
Je ziet dan de "Connect" view, die er ongeveer zo uit ziet:

.Verbinding maken met een Git repository vanuit Team Explorer.
image::images/vs-1.png[Verbinding maken met een Git repository vanuit Team Explorer.]

Visual Studio onthoudt alle door Git beheerde projecten die je geopend hebt, en ze zijn beschikbaar in de lijst
 onderop.
Als je het gewenste project daar niet ziet, klik dan op de "Add" link en type het pad naar de werk directory.
Dubbel klikken op een van de lokale Git repositories resulteert in de Home view, die eruit ziet als <<vs_home>>.
Dit is een centrale plaats voor het uitvoeren van Git acties; als je code aan het _schrijven_ bent, zal je
 waarschijnlijk de meeste tijd doorbrengen in de "Changes" view, maar wanneer het tijd wordt om wijzigingen die je
 teamgenoten hebben gemaakt te pullen, zal je de "Unsynched Commits" en "Branches" views gebruiken.

[[vs_home]]
.De "Home" view voor een Git repository in Visual Studio.
image::images/vs-2.png[De Home view voor een Git repository in Visual Studio.]

Visual Studio heeft nu een krachtige op taak georiënteerde gebruikers interface voor Git.
Het bevat een lineaire historie view, een diff viewer, remote commando's en vele andere mogelijkheden.
Voor de volledige documentatie van alle mogelijkheden hiervan (die hier niet past), verwijzen we je naar
 http://msdn.microsoft.com/en-us/library/hh850437.aspx[].
